<h1>Bemutatkozunk</h1>
<p>Tisztelt Érdeklődő!</p>
<p>Köszönjünk látogatását megújult weblapunkon, reméljük, hogy hasznos információkkal tudunk szolgálni, majd üdvözölhetjük évi több ezer megbízónk között. Engedje meg, hogy mint a cég többségi tulajdonosa, alapítója néhány szót szóljak társaságunk történetéről.</p>
<p>1991-ben alapítottam a <strong>SERATUS Vagyonértékelő Rt</strong>-t, mely az országban az elsők között foglalkozott ingatlan értékbecsléssel, vagyonértékeléssel, privatizációs majd csőd tanácsadással és felszámolással is.</p>
<p>10 éves eredményes működés után tulajdonostársaimmal profiltisztítást hajtottunk végre és az Rt ingatlan üzletágát átvéve 2001-ben önálló ingatlan Kft-be szerveztük az ingatlannal kapcsolatos tevékenységeket. Az ingatlan-eszköz értékbecslés és ingatlan közvetítés mellett új profilként jelentkezett a beruházások-műszaki illetve banki projekt ellenőrzése, valamint az energia tanúsítvány készítése.</p>
<img src="images/bemutatkozas.jpg" alt="SEARTUS" />
<p>Társaságunkat 2008-ban felvették az Igazságügyi szakértő névjegyzékbe <strong>(IRM/IKSZFO/1106/2008)</strong>, ekkor módosítottuk nevünket <strong>SERATUS Ingatlan Tanácsadó Igazságügyi Szakértő Kft</strong>-re.</p>
<p>Társaságunk fejlődését a feladatok sokasodása szükségessé tette a cégvezetés struktúrájának bővítését, és két társtulajdonos kollégám cégvezetői jogkört kapott.</p>
<p>Büszke vagyok arra, hogy 2008-as pénzügyi válság ellenére törzsgárda szakértőinket meg tudtuk tartani és cégünk nem kényszerült állomány leépítésre, szakértőink változatlan létszámmal, munkaviszony keretében dolgoznak a Kft-ben. Az a tény, hogy magyar tulajdonú családi cég vagyunk, a tulajdonosok gyermekei, testvérei is itt dolgoznak, ami garancia arra, hogy rövid távú előnyökért nem áldozunk fel hosszú távú érdekeinket, ami nem lehet más, mint Társaságunk makulátlan üzleti hírnevének fenntartása, megbízónk megelégedésére törekedve. Legyen ez a megbízás; ingatlan értékbecslés, tárgy és eszközértékelés műszaki projekt ellenőrzés, igazságügyiszakértés, termőföld értékbecslés, ingatlan közvetítés, energiatanúsítvány-audit.</p>
<p>Köszönöm, hogy figyelmükkel megtiszteltek!</p>
<div class="v_card full_width">
	<img src="images/munkatarsak/thumb/_DSC5006_kicsi.jpg" alt="" />
	<span class="name">Máté Miklós</span>
	<span class="title">ügyvezető igazgató</span>
</div>